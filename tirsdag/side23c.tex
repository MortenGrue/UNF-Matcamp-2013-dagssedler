\begin{minipage}[t]{100mm}
\vspace{3mm}
\section*{Ikke-kommutativ studenterrådgivning}
\emph{Kære brevkasse}

\emph{Hvordan finder jeg ud af om jeg er en hun\-dværg eller en han\-dværg?}

\emph{Hilsen, en forvirret dværg}

\subsection*{Svar}
Kære forvirrede dværg

Det er ikke særligt svært at finde ud af, om du er en hundværg eller en handværg, da forskellen kan bestemmes ved at bemærke nogle grundlæggende biologiske egenskaber. Det er alment kendt at hundværge foretrækker at slibe deres stridsøkser med kvartssand, ved at vrikke i positiv omløbsretning med deres hånd. Handværge derimod vrikker i negativ omløbsretning når de sliber stridsøksen. Så du skal bare, når du næste gang sliber din økse, være opmærksom på, hvordan du vrikker din hånd. Som en ekstra information, vil jeg fortælle dig, at man på måden månens stråler reflekteres af øksens blad, kan se i hvilken retning den er blevet slebet. Dette vil give dig og andre dværge mulighed for at afgøre om de er hundværge eller handværge, hvilket efter vores erfaring gør forplantningen mindre smertefuld i længden.

{\flushright\emph{Hilsen den ikke-kommutative studenterrådgivning}}

\includegraphics[width=100mm]{kum.jpg}

\section*{Ninjas dagbog}

I dag vil jeg have overvejet at lade mig omskole til dværg. Denne meget grænseoverskridende tanke vil være kommet over mig i de tidlige morgenstunder, af ren afsky over for nuttede feer, hvis livslys jeg kun i mindre omfang kunne slukke i min egenskab af modstandsninja. Det vil have vist sig i morgenens løb, at jeg, ved at vælge dværgenes profession, ville have haft mulighed for at dræbe feer i hobetal i stedet for at eliminere dem enkeltvis. Efter befrielsesbudskabet vil jeg dog have forkastet denne tanke, da det vil have vist sig, at dværgene, omend mindre frastødende end feerne, stadig var slappe fulderikker uden den rette evne til total udslettelse. Trods mine udtalte ønsker, vil det ikke have været mig muligt at overbevise Gimli om nødvendigheden af at statuere et eksempel, ved at reducere hele AU til dens fundamentalgrupper uden hensyn til tab af lokale egenskaber. Skuffet vil jeg have vendt mig fra væbnet modstand mod postapokalyptisk digtning, i håb om at drive alle svæklinge til selvudslettelse.

{\flushright\emph{Ninja, savner sine drab}}


\end{minipage}

