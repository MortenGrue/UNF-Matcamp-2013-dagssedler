\begin{minipage}[t]{100mm}
\vspace{1mm}
\section*{Produktanmeldelse -- Internettet}


\vspace{1mm}
\section*{Madanmeldelse -- Uni-pizza pizza}
\fcolorbox{black}{white}{$1$ ud af $\aleph_1$ chokoladekiks}

\vspace{2mm}

Med glæde så vi frem til denne midtjydske specialitet, som vi huskede fra 2009 og 2011. Desværre blev vi kort efter modtagelsen dybt skuffede, hovedingrediensen var blevet fjernet, og vi blev overmandet af savnet. Pomfritter var der ingen af på denne pizza, meget skuffende, når man nu havde set frem til dem i to år, og af rent afsagn levet af portvin og sushi. AU uden pomfritpizza er jo som Sverige uden surstrømning eller Færøerne uden mugne fårehoveder, mindre afstødende, men uden kulturel identitet, og derfor bare en billig kopi af brokvarterenes baggårde  og deres forhutlede eksistenser, som segner hen i rødbedemisbrug og livslange bachelorstudier på KUA. 

\section*{Ninjas dagbog}
Denne dag vil have været bedre end den foregående. Den vil være startet med en inspirerende, men lidt for voldsforladt velkomst hvorefter jeg vil have tilbragt meget af dagen med den præcise udførsel af administrative opgaver af strategisk betydning, som fremadrettet vil kunne betyde sejr eller nederlag i den afsluttende kamp mod sørøverne. Men mange af ånderne vil være blevet frarøvet deres selvstændighed og tvunget i den rette topologi. Sidenhen vil jeg i stor frygt have observeret en ukendt skikkelse, der havde betrådt bygningen. Aftenen vil så have sluttet med, at jeg med afsky vil have håndteret grædende ånder, som ikke modstod deres frygter, og overvejet gang på gang, om jeg burde have frigjort dem fra deres lidelser ved et dræbende sving af mit håndled. Af respekt for de lokale traditioner, som kræver afsyngning af H.C. Andersens \emph{Soldaten} inden alle henrettelser, vil jeg dog have været tvunget til, af mangel på et passende kor, at aflyse drab og begrænse mig til psykisk tortur inden nattesøvnen.

{\flushright\emph{Ninja, savner sine drab}}

\section*{Tegnsætning}
Der, er, blevet, klaget, over, at, der, mangler, kommaer, forskellige, steder, i, vores, skrevne, materialer, så, de, overskydende, kommaer, i, denne, tekst, kan, frit, bruges, i, de, andre, artikler, i, avisen, da, der kun, er, seksten, artikler, men, mere, end, hundredetres, kommaer, må, der, nødvendigvis, være, mindst, en, artikel, der, indeholder, mere, end, ti, kommaer.

\end{minipage}

